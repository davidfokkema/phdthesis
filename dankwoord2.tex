\renewcommand{\epigraphflush}{flushright}
\epigraph{Voici mon secret. Il est très simple: on ne voit bien qu'avec le
cœur. L'essentiel est invisible pour les yeux.\\[1em]
\textit{Hier is mijn geheim.  Het is zeer eenvoudig: je kunt slechts
werkelijk goed zien met het hart.  Het wezenlijke is onzichtbaar voor het
oog.}}
{Antoine de Saint Exupéry\\
\textit{Le Petit Prince}}

\noindent Sommige mensen zijn nu eenmaal voor elkaar geschapen.  Jij,
Eveline, bent voor mij geschapen.  Je brengt orde in mijn chaos, bent een
onuitputtelijke bron van liefde en steun, en hebt er letterlijk voor
gezorgd dat ik de afgelopen jaren heb kunnen volbrengen.  Er is niemand
die mij beter kent en je neemt mijn zwakheden voor lief.  De verwachtingen
die je van mij hebt maken me een beter mens.  Ik ben blij dat we de zorg
voor onze meiden gelijk verdeelden en dat ik zodoende vijf jaar lang vier
dagen per week met ze doorbracht, waarvan twee met elkaar als gezin.  Ik
had het voor geen goud willen missen!  In de dertien jaar die we samen
zijn hebben we al aardig wat meegemaakt.  Soms sleepte jij mij er door
heen.  Soms sleepte ik jou er door heen.  Meestal sleepten we elkaar er
door heen.  Je hebt je altijd vol overgave aan mij en de meiden gewijd, en
het is heerlijk om te zien hoe dol de meiden op je zijn.  Ik ook!  Ik ken
niemand die zo hard werkt en overal de schouders onder zet.  Je weet wat
je wilt en gaat er voor.  Je daadkracht en zelfvertrouwen zijn dan om
jaloers op te worden.  Ik ben dankbaar dat hoewel we zo verschillend zijn,
we zo ontzettend hetzelfde denken over alles wat er écht toe doet.  Als ik
het even niet meer weet, weet jij het wél.  Ik ben trots op je.  Je bent
mijn maatje, mijn partner, mijn vrouw.  Ik hou van je!
